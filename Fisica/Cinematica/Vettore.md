---
 Created: 2024-01-03 16:57
 Author: Antonio Gelain
 Aliases: []
 Tags: [fisica,cinematica]
---

Un **vettore** è un oggetto matematico appartenente ad uno [[Spazio vettoriale|spazio vettoriale]] identificato da:
- Un [[Punto di applicazione|punto di applicazione]]
- Una [[Direzione|direzione]]
- Un [[Verso|verso]]
- Un'[[Intensità|intensità]]

---

> [!INFO] Un vettore viene spesso rappresentato tramite una **freccia**

Vengono definite **componenti** di un vettore le [[Coordinata|coordinate]] delle sue [[Proiezione|proiezioni]] sugli [[Sistema cartesiano|assi cartesiani]] ponendone il punto di applicazione all'origine
$$\vec{v} = (v_{1}, ..., v_{n})$$

## Operazioni

### Somma di due vettori

Due o più vettori possono essere [[Addizione|sommati]] insieme creando un nuovo vettore i cui componenti hanno intensità pari alla **somma** dei componenti degli altri vettori
$$\vec{v} + \vec{w} = (v_{1}, ..., v_{n}) + (w_{1}, ..., w_{n}) = (v_{1} + w_{1}, ..., v_{n} + w_{n})$$

### Prodotto di uno scalare per un vettore

Il prodotto tra un vettore ed uno [[Scalare|scalare]] può essere ottenuto creando un vettore le cui componenti vengono moltiplicate per lo scalare stesso
$$\lambda \vec{v} = \lambda (v_{1}, ..., v_{n}) = (\lambda v_{1}, ..., \lambda v_{n})$$

### Prodotto scalare tra due vettori

Il prodotto scalare tra due vettori è definito come la sommatoria dei prodotti delle loro componenti
$$\vec{v} \cdot \vec{w} = (v_{1}, ..., v_{n}) \cdot (w_{1}, ..., w_{n}) = v_{1}w_{1} + ... + v_{n}w_{n}$$
> [!NOTE] È interessante notare come il prodotto scalare tra due vettori restituisca uno **scalare**
